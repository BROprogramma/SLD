<h2>Milieuhygiënisch bodemonderzoek</h2>
	<section id="bodemonderzoek_inleiding">
		<h3>Inleiding</h3>
		<p>De catalogus voor het milieuhygiënisch bodemonderzoek beschrijft de gegevens die in de registratie ondergrond zijn opgenomen van het bodemonderzoek dat vanuit het vakgebied van de milieuhygiëne is uitgevoerd. De catalogus beschrijft de algemene gegevens van dit bodemonderzoek samen met de gedetailleerde uitwerking van de gegevens van de boormonsterbeschrijving, en van de gegevens die voortkomen uit het analyseren van boormonsters en grondwatermonsters. Deze versie van de catalogus beperkt zich tot onderzoek dat onder kwaliteitsregime IMBRO/A valt, dat bedoeld is voor historische gegevens.</p>
		<p>Een <i>bodemonderzoek</i> is in de basisregistratie ondergrond het geheel van gegevens dat betrekking heeft op een specifiek bodemonderzoek dat op een specifiek moment en op een specifieke locatie in Nederland en onder een bepaalde opdracht is uitgevoerd.</p> 
	</section>
	<section id="belangrijkste_entiteiten">
	<h3>Belangrijkste entiteiten</h3>
			<section id="entiteit_bodemonderzoek">	
				<h4>Bodemonderzoek</h4> 
				<p>Deze entiteit draagt de naam van het registratieobject zelf en bevat de gegevens die het bodemonderzoek identificeren en allerlei administratieve gegevens die betrekking hebben op onder meer de herkomst van het onderzoek in de registratie. Zo geeft de entiteit informatie over het doel waarvoor het onderzoek is uitgevoerd (<i>kader inwinning</i>), en de grondslag voor de verplichting tot aanlevering (<i>kader aanlevering</i>).</p>
				<p>Booronderzoek begint eigenlijk altijd met activiteiten in het veld en die worden in bepaalde gevallen gevolgd door activiteiten binnenshuis, veelal in een laboratorium. Er is maar een geval waarin er geen werkzaamheden in het veld worden uitgevoerd en dat is wanneer booronderzoek gebruik maakt van de resultaten uit eerder veldwerk of uit veldwerk dat voor een andere opdrachtgever is uitgevoerd.<a href="#voetnoot1" style="position: relative; top: -0.5em; font-size: 80%;">noot</a></p>
				<div class="note" role="note" id="voetnoot1"><div role="heading" class="note-title marker" id="h-note" aria-level="5"></div>
				<aside class="">De eisen die voor de gegevens van deze vorm van booronderzoek moeten gelden zijn nog niet vastgesteld.</aside>
				</div>
			</section>
			<section id="entiteit_registratiegeschiedenis">	
				<h4>Registratiegeschiedenis</h4>
				<p>De <i>registratiegeschiedenis</i> van een booronderzoek geeft de essentie van de geschiedenis van het object in de registratie ondergrond, de zgn. <i>formele geschiedenis</i>. De registratiegeschiedenis vertelt bijvoorbeeld wanneer voor het eerst gegevens van het object zijn geregistreerd en of er na registratie correcties zijn doorgevoerd.</p> 
			</section>
	</section>
	
	<section id="inspire">
		<h3>INSPIRE</h3>
		<p>Het doel van de Europese kaderrichtlijn INSPIRE is het harmoniseren en openbaar maken van ruimtelijke gegevens van overheidsorganisaties ten behoeve van het milieubeleid.</p>
	</section>
